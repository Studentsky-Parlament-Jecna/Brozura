_stránky + Moodle a MS Teams_

**---- Samotný text sekce----**

# Seznámení se školními systémy

## Školní webové stránky (www.spsejecna.cz)

Naše škola využívá jedinečného systému on-line žákovské knížky, který byl vytvořen vedením školy. Nejsme tedy závislí na Bakalářích či podobných službách.
Výhodou je, že škola přesně ví, kde jsou uložena její data a může je jednoduše upravit, či kompletně smazat. Nevýhodou ovšem je, že do systému se lze dostat pouze přes stránky školy.

Proto naši studenti vytvořili mobilní aplikaci s názvem Ječná Mobile pro co nejjednodušší přístup do školního systému. Do aplikace se přihlásíte pomocí svých přihlašovacích údajů, stejně jako na stránky školy a přehledně uvidíte například vaše dosavadní známky, aktuální rozvrh, rozvrhy učitelů anebo třeba omluvný list či pozdní příchody.

<QR kód s odkazem na Ječná Mobile>

Po přihlášení na portál školy v kolonce pro žáky a rodiče, se ti odemkne přístup k vnitřním informacím školy. Krátce zde popíšeme ty nejzásadnější kolonky a co se v nich dá najít:

- Mé známky - zde najdeš své známky z jednotlivých předmětů. Také zde najdeš pochvali nebo varování před zaostáváním a neklasifikací. Každá známka má svůj popisek.
- Sdělení rodičům - v této kolonce najdeš sdělení rodičům, od učitelů.
- Můj omluvný list - najdeš zde své absence, počet zameškaných hodin a datum absence. Pokud absence svítí červeně, je neomluvená.
- Mé příchody a odchody - zde najdeš časy svých příchodů a odchodů.
- Rozvrh - v této kolonce najdeš svůj rozvrh. Během výuky jednotlivé hodiny zežloutnou, to značí, která hodina právě probíhá.
- Novinky - nalezneš zde novinky, které nejsou přístupné pro veřejnost.
- Mimořádný rozvrh - po přihlášení do Microsoft účtu, pod školním emailem, se objeví Excel soubor, do kterého jsou zapisované změny rozvrhu na příští den.
- Distanční výuka - v této kolonce nalezneš informace ohledně distanční výuky.
- Moodle - přesměrování na Moodle.
- IT Informace - nalezneš zde informace o IT. Především tě bude zajímat informace, jak se připojit na WIFI nebo řešení IT problémů. Také zde najdeš, kdo je správce IT.
- Jídelna - informace o jídelně a přesměrování do systému jídelny.
- Dny otevřených dveří - pro již přijatého žáka je tato kolonka nepotřebná. Pokud ale budeš mít zájem, můžeš se DOD zúčastnit jako průvodce.
- Cambridge English Certificate - v této ikoně najdeš informace o certifikátu z angličtiny, který si na naší škole můžeš udělat.
- Kariérové poradenství - v této kolonce nalezneš informace o programu kariérního poradenství, který pomáhá studentům budovat svou kariéru.
- Spolupráce s průmyslem - zde najdeš informace o tom, jak naše škola spolupracuje s průmyslem.
- SPOSA - najdeš zde informace o fungování spolku pro podporu studentských aktivit a pro spolupráci s rodiči.
- Zvonění - přesné časy začátku a konce hodin.
- Organizace studia - najdeš zde informace o organizaci studia.
- Logo školy - zde najdeš logo školy v mnoha fromátech, které můžeš volně použít například do svých projektů
- Dokumenty ke stažení - zde najdeš dokumenty ke stažení. V jednotlivých složkách nalezneš různé dokumenty podle přístupnosti a také fotky.
- Učebny a kabinety - nalezneš zde seznam všech kabinetů a učeben. Po rozkliknutí názvu se zobrazí informace o kabinetu/učebně.
- Pedagogický sbor - seznam všech pedagogů. Po rozkliknutí jména se zobrazí informace o pedagogovi.
- Fotografie - v této položce najdeš fotografie z různých školních akcí.
- Sport - zde najdeš novinky a informace o sportu na naší škole.
- Nápověda - nápověda pro používání web stránek.
- Kontakty - kontakty na personál školy.

## Moodle

Další velmi důležitou stránkou je také náš Moodle. Ten tě bude provázet od prváku až k maturitě. Na něj učitelé zadávají domácí úkoly, či materiály pro samostudium. Bude se ale od tebe očekávat, že domácí úkoly budeš vypracovávat a zde je i také odevzdávat. Na Moodle se lze také dostat přes oficiální mobilní aplikaci, kterou najdeš pod stejným názvem.
